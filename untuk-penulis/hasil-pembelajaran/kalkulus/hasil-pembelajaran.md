# Hasil Pembelajaran

Di sini ialah senarai apa yang kita mahukan pembaca belajar dalam bab ini. Ia mungkin akan berbeza sedikit daripada hasil pembelajaran KPM, tetapi kita akan jadikannya sebagai teras.

## Pembezaan (T4)
1. Had dan Hubungannya dengan Pembezaan
   1. Murid boleh menyiasat dan menentukan **nilai had suatu fungsi** apabila pemboleh ubah menghampiri sifar.
   2. Murid boleh menentukan **terbitan pertama suatu fungsi** $f(x)$ melalui pembezaan dengan prinsip pertama.
2. Pembezaan Peringkat Pertama
   1. Murid boleh **menerbitkan rumus terbitan pertama secara induktif** bagi fungsi $y=ax^n$, $a$ pemalar dan $n$ integer.
   2. Murid boleh **menentukan terbitan pertama** bagi suatu fungsi algebra.
   3. Murid boleh **menentukan terbitan pertama fungsi gubahan**.
   4. Murid boleh menentukan terbitan pertama bagi suatu fungsi yang melibatkan **hasil darab dan hasil bahagi ungkapan algebra**.
3. Pembezaan Peringkat Kedua
   1. Murid boleh **menentukan terbitan kedua** bagi fungsi algebra.
4. Aplikasi Pembezaan
   1. Murid boleh **mentafsir kecerunan tangen** kepada satu lengkung pada titik-titik yang berlainan.
   2. Murid boleh menentukan **persamaan tangen dan normal** kepada satu lengkung pada suatu titik.
   3. Murid boleh **menyelesaikan masalah** yang melibatkan tangen dan normal.
   4. Murid boleh **menentukan titik pusingan** dan menghuraikan sifat titik pusingan tersebut.
   5. Murid boleh **menyelesaikan masalah** yang melibatkan nilai maksimum dan nilai minimum serta mentafsir penyelesaian tersebut.
   6. Murid boleh mentafsir dan menentukan **kadar perubahan bagi kuantiti yang terhubung**.
   7. Murid boleh **menyelesaikan masalah** yang melibatkan kadar perubahan bagi kuantiti yang terhubung dan mentafsir penyelesaian tersebut.
   8. Murid boleh mentafsir dan **menentukan perubahan kecil dan penghampiran** suatu kuantiti.
   9. Murid boleh **menyelesaikan masalah** yang melibatkan perubahan kecil dan penghampiran suatu kuantiti.

## Pengamiran (T4)
1. Pengamiran Sebagai Songsangan Pembezaan
   1. Murid boleh menjelaskan **perkaitan antara pembezaan dan pengamiran**.
2. Kamiran Tak Tentu
   1. Murid boleh menerbitkan **rumus kamiran tak tentu secara induktif**.
   2. Murid boleh menentukan **kamiran tak tentu** bagi fungsi algebra.
   3. Murid boleh menentukan kamiran tak tentu bagi **fungsi berbentuk $(ax + b)^n$**, dengan keadaan $a$ dan $b$ ialah pemalar, $n$ integer dan $n\neq-1$.
   4. Murid boleh menentukan **persamaan lengkung daripada fungsi kecerunan**.
3. Kamiran Tentu
   1. Murid boleh menentukan **nilai kamiran tentu** bagi fungsi algebra.
   2. Murid boleh menyiasat dan menerangkan **perkaitan antara had bagi hasil tambah luas segi empat tepat dengan luas di bawah suatu lengkung**.
   3. Murid boleh menentukan **luas suatu rantau**.
   4. Murid boleh menyiasat dan menerangkan perkaitan antara had bagi **hasil tambah isi padu silinder** dengan **isi padu janaan** daripada kisaran suatu rantau.
   5. Menentukan **isi padu janaan** bagi suatu rantau yang dikisarkan pada paksi-x atau paksi-y.
4. Aplikasi Pengamiran
   1. Murid boleh **menyelesaikan masalah** yang melibatkan pengamiran.

## Kinematik Gerakan Linear (T5)(Elektif)
1. Sesaran, Halaju dan Pecutan sebagai Fungsi Masa
   1. Murid boleh memerihalkan dan menentukan **sesaran seketika, halaju seketika dan pecutan seketika** suatu zarah.
   2. Murid boleh menentukan **jumlah jarak** yang dilalui oleh suatu zarah dalam suatu tempoh masa tertentu.
2. Pembezaan dalam Kinematik Gerakan Linear
   1. Murid boleh **menghubung kait antara fungsi sesaran, fungsi halaju dan fungsi pecutan**.
   2. Murid boleh menentukan dan mentafsir **halaju seketika suatu zarah daripada fungsi sesaran**.
   3. Murid boleh menentukan dan mentafsir **pecutan seketika suatu zarah daripada fungsi halaju dan fungsi sesaran**.
3. Pengamiran dalam Kinematik Gerakan Linear
   1. Murid boleh menentukan dan **mentafsir halaju seketika suatu zarah daripada fungsi pecutan**.
   2. Murid boleh menentukan dan mentafsir **sesaran seketika suatu zarah daripada fungsi halaju dan fungsi pecutan**.
4. Aplikasi Kinematik Gerakan Linear
   1. Murid boleh **menyelesaikan masalah** kinematik gerakan linear yang melibatkan pembezaan dan pengamiran.
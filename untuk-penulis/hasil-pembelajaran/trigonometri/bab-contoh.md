# Hasil Pembelajaran

Di sini ialah senarai apa yang kita mahukan pembaca belajar dalam bab ini. Ia mungkin akan berbeza sedikit daripada hasil pembelajaran KPM, tetapi kita akan jadikannya sebagai teras.

\[Thaza\]: Mungkin dalam bahagian trigonometri ini selain gunakan pembuktian beralgebra, kita boleh cuba tunjukkan juga pembuktian bergeometri.

1. Fungsi Trigonometri (T5)
   1. Sudut Positif dan Sudut Negatif
      1. Murid boleh mewakilkan sudut positif dan sudut negatif dalam satah Cartes.
   2. Nisbah Trigonometri bagi Sebarang Sudut
      1. Murid boleh membuat perkaitan antara sekan, kosekan dan kotangen dengan sinus, kosinus dan tangen bagi sebarang sudut dalam satah Cartes.
      2. Murid boleh menentukan nilai nisbah trigonometri bagi sebarang sudut.
   3. Graf Fungsi Sinus, Kosinus dan Tangen
      1. Murid boleh melukis dan melakar fungsi trigonometri:
         - $y=a\sin{(bx)} + c$
         - $y=a\cos{(bx)} + c$
         - $y=a\tan{(bx)} + c$
         dengan $a$, $b$ dan $c$ ialah pemalar dan $b>0$.  
      2. Murid boleh menyelesaikan persamaan trigonometri dengan kaedah graf.
   4. Identiti Asas
      1. Murid boleh menerbitkan identiti asas:
         - $\sin^2{(A)}+\cos^2{(A)} = 1$
         - $1-\tan^2{(A)}=\sec^2{(A)}$
         - $1+\cot^2{(A)}=\cosec^2{(A)}$
      2. Murid boleh membuktikan identiti trigonometri menggunakan identiti asas.
   5. Rumus Sudut Majmuk dan Rumus Sudut Berganda
      1. Murid boleh membuktikan identiti trigonometri dengan menggunakan rumus sudut majmuk bagi $\sin{(A\pm B)}$, $\cos{(A\pm B)}$ dan $\tan{(A\pm B)}$.
      2. Murid boleh menerbitkan rumus sudut berganda bagi $\sin{(2A)}$, $\cos{(2A)}$ dan $\tan{2A}$.
      3. Murid boleh membuktikan identiti trigonometri dengan menggunakan rumus sudut berganda.
   6. Aplikasi Fungsi Trigonometri
      1. Murid boleh menyelesaikan persamaan trigonometri.
      2. Murid boleh menyelesaikan masalah yang melibatkan fungsi trigonometri.
2. Penyelesaian Segi Tiga (T4) (Elektif)
   1. Petua Sinus
      1. Murid boleh membuat dan mengesahkan konjektur tentang **hubungan antara nisbah panjang sisi-sisi suatu segi tiga dengan sinus sudut-sudut yang bertentangan**, dan seterusnya mentakrifkan petua sinus.
      2. Murid boleh **menyelesaikan segi tiga** yang melibatkan petua sinus.
      3. Murid boleh menentukan **kewujudan kes berambiguiti suatu segi tiga** dan seterusnya mengenal pasti **syarat-syarat kewujudan** kes tersebut.
      4. Murid boleh menyelesaikan segi tiga yang melibatkan kes berambiguiti.
      5. Murid boleh menyelesaikan masalah berkaitan segi tiga menggunakan petua sinus.
   2. Petua Kosinus
      1. Murid boleh mentahkikkan petua kosinus.
      2. Murid boleh menyelesaikan segi tiga yang melibatkan petua kosinus.
      3. Murid boleh menyelesaikan masalah yang melibatkan petua kosinus.
   3. Luas Segi Tiga
      1. Murid boleh menerbitkan rumus luas segi tiga, dan seterusnya menentukan luas segi tiga.
      2. Murid boleh menentukan luas segi tiga menggunakan rumus Heron.
      3. Murid boleh menyelesaikan masalah yang melibatkan luas segi tiga.
   4. Aplikasi Petua Sinus, Petua Kosinus dan Luas Segi Tiga
      1. Murid boleh menyelesaiakan masalah yang melibatkan segi tiga.

---
# Kata Kunci
- sudut tirus
- sudut cakah
- petua sinus
- petua kosinus
- kes berambiguiti
- sudut kandung
- sudut bukan kandung
- tiga matra
# Persamaan dan Ketaksamaan Kuadratik

## Persamaan Kuadratik
Persamaan kuadaratik ialah mana-mana persamaan yang mempunyai anu berkuasa dua sebagai kuasa tertingginya. Persamaan kuadratik ada beberapa bentuk lain yang akan dibincangkan dalam buku ini tetapi semua bentuk itu boleh diungkapkan semula menjadi satu bentuk am.

````{prf:definition} Bentuk Am Persamaan Kuadratik
```{math}
:label: algebra_kuadratik_am
ax^2 + bx + c = 0,
```
dengan keadaan bahawa $a$, $b$, dan $c$ adalah pemalar, $x$ adalah anu, serta syarat bahawa $a\neq0$.
````

```{margin}
Istilah *kuadratik* berakar daripada imbuhan Latin *quadra-* yang bermaksud "empat".
```
Persamaan kuadratik boleh dilihat sebagai ungkapan keluasan suatu segi empat yang sebahagian sisinya tidak diketahui. Malah, dalam sejarah matematik pun, permasalahan persamaan kuadaratik dipertimbangkan sebagai permasalahan mencari bahagian sisi yang tidak diketahui dalam segi empat yang diketahui luasnya. Dari pertimbangan inilah, persamaan ini mendapat nama *kuadratik* walaupun anunya berkuasa dua.

Persamaan kuadratik boleh diselesaikan menggunakan tiga kaedah. Tiga kaedah tersebut ialah:
1. Rumus kuadratik
2. Penyempurnaan kuasa dua
3. Pemfaktoran

Buku ini akan menerangkan ketiga-tiga kaedah ini.

### Rumus Kuadratik

````{prf:definition} Rumus Kuadratik
```{math}
:label: algebra_kuadratik_rumus
x = \frac{-b \pm \sqrt{b^2-4ac}}{2a}
```
````